# Εισαγωγή

**Επικοινωνία** είναι η αποστολή μηνύματος από ένα σημείο σε ένα άλλο καθώς γίνεται και η επιβεβαίωση της πλήρους, ορθής και κατανοητής λήψης από τον εξουσιοδοτημένο παραλήπτη.

**Σειριακή μετάδοση** είναι η αποστολή των bit των κωδικοποιημένων χαρακτήρων, το ένα μετά το άλλο, συνήθως στέλνεται πρώτα το λιγότερο σημαντικό bit (LSB) και χρησιμοποιείται κυρίως σε συνδέσεις μεγάλων αποστάσεων με τη χρήση modem.

**Παράλληλη μετάδοση** είναι η ταυτόχρονη αποστολή των bit και συνήθως χρησιμοποιείται για μικρές αποστάσεις.

**Συγχρονισμός** είναι η διαδικασία συντονισμού της δειγματοληψίας με την μετάδοση των bit μέσω κυκλωμάτων χρονισμού που ορίσουν τον ρυθμό μετάδοσης. Ο παραλήπτης πρέπει να κοιτάει της διάρκειας του κάθε bit για να προσδιορίσει τη τιμή του.
Υπάρχουν οι **ασύγχρονες** που τα δεδομένα στέλνονται ως χαρακτήρες το ένα μετά το άλλο. Πριν την αποστολή χαρακτήρα η γραμμή είναι σε IDLE (λογικό bit 1) και όταν πάει να γίνει αποστολή χαρακτήρα, στέλνεται ένα λογικό bit 0 που συμβολίζει την έναρξη, κατόπιν ακολουθούν τα δεδομένα και ένα bit ισοτιμίας αν υπάρχει, τέλος η γραμμή επιστρέφει σε IDLE.

Για τις **σύγχρονες** μεταδόσεις τα δεδομένα ομαδοποιούνται σε block. Χρησιμοποιούν ένα σήμα χρονισμού το οποίο είναι ίδιας συχνότητας με τον ρυθμό μετάδοσης των δεδομένων και οι ανερχόμενες παρυφές του σήματος συμπίπτουν με το μέσο κάθε bit. Για την αναγνώριση αρχή και τέλους χρησιμοποιούνται ιδικοί χαρακτήρες.

# Διασυνδέσεις
Οι διασυνδέσεις χαρακτηρίζονται από τα:
- **Μηχανικά**: είναι τα χαρακτηριστικά της φυσικής υπόστασης της διασύνδεσης.
- **Ηλεκτρικά**: είναι τα χαρακτηριστικά των τάσεων, αντιστάσεων, χρονικών μεταβολών, κτλ της διασύνδεσης.
- **Λειτουργικά**: είναι τα χαρακτηριστικά που προσδιορίζουν τις λειτουργίες των διαφόρων κυκλωμάτων.
- **Διαδικαστικά**: είναι τα χαρακτηριστικά που περιγράφουν τη λογική και χρονική ακολουθία των σημάτων.

**Διασυνδέσεις**
Διασύνδεση είναι ένα σύνολο κανόνων που περιγράφουν τα μηχανικά, ηλεκτρικά, διαδικαστικά και λειτουργικά χαρακτηριστικά μιας σύνδεσης.
Τα μηχανικά χαρακτηριστικά αναφέρονται στη φυσική υπόσταση της σύνδεσης.
Τα ηλεκτρικά χαρακτηριστικά αναφέρονται στα ρεύματα, τάση, εσωτερική αντίσταση και χρονικά χαρακτηριστικά.
Διαδικαστικά χαρακτηριστικά περιγράφουν τη λογική και χρονική ακολουθία των σημάτων που υπάρχουν για διάφορες λειτουργίες.
Λειτουργικά χαρακτηριστικά περιγράφουν τις λειτουργίες της σύνδεσης.

**USB**
Το Universal Serial Bus είναι σειριακό, half duplex, έχει σύγχρονη μετάδοση με κώδικα μετάδοσης NRZI, μπορεί να συνδέσει έως 127 συσκευές, master είναι ο υπολογιστής που συντονίζει τις συσκευές με polling, μέγιστο μήκος καλωδίου 5 μέτρα, έχει δύο αγωγούς για δεδομένα, έναν αγωγό για ρεύμα και έναν αγωγό για γείωση.

# Μέθοδοι επανεκπομπής
Οι μέθοδοι επανεκπομπής χρησιμοποιούνται για επιβεβαίωση ορθής λήψης από το παραλήπτη και στη περίπτωση εσφαλμένης λήψης γίνεται επανεκπομπή.

**ARQ Stop-and-Wait**
Είναι η απλούστερη μέθοδος, ο αποστολέας στέλνει το μήνυμα και κατόπιν περιμένει θετική ή αρνητική λήψη. Όταν λάβει θετική λήψη στέλνει το επόμενο μήνυμα, όμως αν λάβει αρνητική στέλνει ξανά το ίδιο μήνυμα. Αυτή η τεχνική έχει μεγάλη καθυστέρηση αλλά δεν χρειάζεται πολύ μνήμη από τον αποστολέα και έχει μικρή επιβάρυνση του ενός bit.

**Συνεχές ARQ**
Στα συνεχές ARQ ο αποστολέας δεν περιμένει απάντηση και στέλνει συνέχεια μηνύματα όσο λαμβάνει θετικές απαντήσεις. Στη περίπτωση που λάβει αρνητική θα ανταποκριθεί διαφορετικά ανάλογα με ποια παραλλαγή χρησιμοποιεί, go-back-n ή selective repeat.

Στη **go-back-n** ο μόλις λάβει αρνητική απάντηση ή τελειώσει ο χρόνος, ο αποστολέας ξανά στέλνει το μήνυμα με το λάθος και όλα τα επόμενα του. Αυτό απαιτεί από τον αποστολέα να έχει μεγάλη μνήμη, η οποία μεγαλώνει όσο μεγαλώνει το n και υπάρχει χαμένος χρόνος καθώς στέλνονται ξανά μηνύματα που έχει λάβει ο παραλήπτης ορθά. Ο παραλήπτης στέλνει αρνητική απάντηση ακόμα και αν λάβει τα μηνύματα σε λάθος σειρά.

Στη **selective repeat**! στέλνεται μόνο το λανθασμένος μήνυμα. Αυτό σημαίνει πως εκτός από τις απαιτήσεις του αποστολέα, πρέπει και ο παραλήπτης να έχει σύνθετα κυκλώματα και μεγάλη μνήμη έτσι ώστε να αποθηκεύει τα μηνύματα που έχει λάβει σωστά.

# Δίκτυα μεταγωγής
**Δίκτυα μεταγωγής**
Δίκτυα μεταγωγής είναι δίκτυα τα οποία αποτελούνται από κόμβους συνδεδεμένους μεταξύ τους, κάποιοι από τους οποίους δεν είναι συνδεδεμένοι με σταθμούς, και δρομολογούν την πληροφορία μεταξύ αποστολέα και παραλήπτη. Προσφέρει τη δυνατότητα σε κάθε συνδρομητή να επιλέξει τον ανταποκριτή του και υπάρχουν πολλές διαδρομές για κάθε σύνδεση. Οι βασικές μέθοδοι αποκατάστασης σύνδεσης είναι η μεταγωγή κυκλώματος, μεταγωγή μηνύματος και μεταγωγή πακέτων, η οποία έχει μεταγωγή εικονικού κυκλώματος και μεταγωγή datagram.

**Μεταγωγή κυκλώματος**
Στα δίκτυα μεταγωγής κυκλώματος αφιερώνεται μία φυσική σύνδεση κατά τη διάρκεια της επικοινωνίας των συνδρομητών, η σύνδεση απασχολείται μόνο από τους συνδρομητές για όλη τη διάρκεια της επικοινωνίας τους. Όταν τελειώσει η επικοινωνία στέλνεται ένα μήνυμα και τερματισμό της σύνδεσης.
Η μεταγωγή κυκλώματος έχει μικρή καθυστέρηση, οι συνδρομητές που χρησιμοποιούν τη σύνδεση μπορούν να την αξιοποιήσουν στο πλήρες. Όμως, δεν μπορεί να χρησιμοποιηθεί η ζεύξη από άλλους συνδρομητές, για αυτόν τον λόγο δεν γίνεται η αξιοποίηση των συνδέσεων στο πλήρες και την ώρα αποστολής της πληροφορίας πρέπει να είναι διαθέσιμοι και οι δύο συνδρομητές.

**Μεταγωγή μηνύματος**
Στα δίκτυα μεταγωγής μηνύματος η πληροφορία οργανώνεται σε μηνύματα τα οποία περιέχουν τη διεύθυνση του παραλήπτη, ο αποστολέα δίνει το μήνυμα στο δίκτυο, το οποίο με τη σειρά του στέλνει, κόμβο σε κόμβο, το μήνυμα μέχρι να φτάσει στον παραλήπτη. Οι κόμβοι αποθηκεύουν το μήνυμα και μετά το στέλνουν. Προσφέρει τη δυνατότητα να υπάρχουν πολλαπλοί παραλήπτες και αξιοποιεί καλά τις συνδέσεις.

**Μεταγωγή πακέτων**
Στα δίκτυα μεταγωγής πακέτων το μήνυμα τεμαχίζεται σε μικρότερα πακέτα τα οποία δρομολογούνται στο δίκτυο, η οποία μπορεί να γίνει με δύο τρόπους, datagram  ή με το virtual circuit.

**Datagram**
Στο datagram κάθε πακέτο ακολουθεί τη δική του πιο σύντομη διαδρομή, αυτό έχει ως αποτέλεσμα να φτάνουν σε τυχαία σειρά και πρέπει να τοποθετηθούν σε σειρά από τον παραλήπτη.

**Virtual circuit**
Στο virtual circuit δημιουργείται μια εικονική γραμμή μεταξύ των συνδρομητών όπου και παραμένει μέχρι να τερματιστεί.

**Datagram vs Virtual circuit**
- Virtual Circuit
	- Γρήγορη και σωστή ταξινόμηση των πακέτων.
	- Έλεγχος της σειράς λήψης.
	- Επιβεβαίωση σωστής λήψης.
	- Δυνατότητα flow control.
	- Μικρή διακύμανση απόκρισης.
	- Μικρό overhead.
- Datagram
	- Αυξημένη διαθεσιμότητα.
	- Εύκολη αναδρομολόγηση.
	- Δεν θέλει έναρξη συνομιλίας.

# Switch, hub & repeater
**Επαναλήπτες**
Οι επαναλήπτες χρησιμοποιούνταν για να επεκτείνουν την εμβέλεια ενός καλωδίου επαναλαμβάνοντας το σήμα. Είχαν ως περιορισμό πως μπορούσε κάποιος να συνδέσει μέχρι 4 επαναλήπτες.

**Hub**
Τα hub ενεργούν ως αναμεταδότες, όταν λαμβάνουν ένα σήμα το προωθούν σε κάθε θύρα τους, εκτός από αυτή που το πήραν. Μπορούν να συνδεθούν έως 4 hubs σε ιεραρχική διάταξη και όλες οι συσκευές που συνδέονται σε hub ανήκουν στην ίδια περιοχή σύγκρουσης.

**Γέφυρες**
Οι γέφυρες χρησιμοποιούνται για να σπάσουν το δίκτυο σε μικρότερα τμήματα, να ενώσουν δύο δίκτυα, σύνδεση δικτύων διαφορετικού τύπου. Είναι συσκευές δεύτερου επιπέδου και κάνουν store and forward.

**Switches**
Τα switches ενεργούν ως γέφυρες δεύτερου επιπέδου και χωρίζει το δίκτυο σε μικρότερα τμήματα με αποτέλεσμα να δημιουργεί μικρότερες περιοχές σύγκρουσης. Με τα switch δεν υπάρχει περιορισμός των τεσσάρων επαναληπτών, έτσι μπορεί να αυξάνεται απεριόριστα η περίμετρος του δικτύου. Επίσης, στις θύρες που υπάρχει μόνο ένας σταθμός δεν χρειάζεται το csma/cd και πλέον έχουμε full duplex. Τα δίκτυα που ενώνει το switch εξακολουθούν να είναι στο ίδιο broadcast domain. Τα switches μπορεί να είναι store and forward ή cut-through.

